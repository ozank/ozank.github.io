---
layout: page
title: FabLab Edinburgh
permalink: /blog/fablabed/index.html
---

# FabLab+ Edinburgh

Edinburgh Üniversitesi [Fablab+](http://www.homepages.ed.ac.uk/v1ctalal/index.html)'ı 2015 yılında açtı, benim de burayı gezme imkanım oldu. Hatta gezerken oraya yazın staj yapmaya gelmiş Sabancı Üniversitesi'nden 3 genç lisans öğrencisiyle de tanıştım.

<img src="../images/fablab_ed.jpg" alt="Drawing" style="width: 600px;"/>


## Mekan-Aletler
Fablab Edinburgh bizim ODTÜ için düşündüğümüzden daha mütevazi ve ufak bir yer. Hatta biraz sıkışıktı ama ilerleyen günlerde daha büyük bir yere geçmeyi düşünüyorlarmış. Belli başlı malzemeler (Tüm listeye [şu linkten](http://www.homepages.ed.ac.uk/v1ctalal/resources.html) ulaşabilirsiniz):

- Lazer Kesici (Fusion 32)
- Baskı Devre Makineleri (LPKF ProtoLaser ve S63)
- Büyük Freze Makinesi (ShopBot PRSalpha 96-60)
- 3D Yazıcı (uPrint ve Duplicator)
- Hassas Ölçüm (Absolute Arm - 7 Axis SI)

FabLab çalışmalarını [Edinburgh Research and Innovation](http://www.research-innovation.ed.ac.uk/WorkingWithUs.aspx) ile birlikte götürüyor. Bu kuruluş ODTÜ Teknoloji Transfer Ofisi gibi, isteyen şirketlerin akademisyenlerle ortak çalışmasını, lab imkanlarını kullanmasını sağlıyor. Hatta üniversitedeki fikirlere, tezlere müşteri bulmaya çalıştıkları [bir portal](http://www.research-innovation.ed.ac.uk/Opportunities.aspx) da var. 
Bir adet akademik danışman ([Adam Stokes](http://www.homepages.ed.ac.uk/v1ctalal/people.html)), ve lab sorumlusu Costa. Labda genelde Costa bulunuyor, aletler hakkında bir ön bilgilendirme yapıyor, zaman zaman büyük gruplara toplu eğitim vermeye çalışıyorlarmış. Perşembeleri açık gün, isteyen gelip istediği şeyi tasarlayabiliyor.

